Nowa reklama Gillete (wrzucam link w bio i w komentarzu) wzbudziła ogromną kontrowersję i rozgrzała emocje do czerwoności. Dwuminutowy spot pokazuje zachowania mężczyzn wynikające z 'toxic masculinity', tzw. toksycznego wzorca męskości - i piętnuje je. Na koniec natomiast pokazuje pozytywne przykłady, okraszając je parafrazą swojego hasła 'The best a man can be'. I co się okazuje? Otóż panowie niestety w zdecydowanej większości nie są w stanie znieść tych dwóch minut krytyki i zwrócenia uwagi, że być może niektóre ich zachowania, tak przecież powszechne (jak catcalling, rozwiązywanie problemów przemocą czy usprawiedliwianie agresji słynnym 'boys will be boys') nie są okej. Zamiast reklamy zachęcającej do tego, aby nie być seksistowskim, agresywnym bucem, widzą zamach na męskość i stereotypizację wszystkich panów.

Ale to nie wszystko! Usłyszałam też takie argumenty jak 'większość pozytywnych wzorców w reklamie pochodzi od czarnych mężczyzn, a negatywnych - od białych, więc to propaganda i ta okropna poprawność polityczne i w ogóle jakieś science fiction' (sic!). Albo: 'czy w takim razie teraz kobiece marki zrobią reklamy zachęcające do tego, żeby nie składać fałszywych oskarżeń o gwałt' (???!!!). Gillete mierzy się teraz ze sporym kryzysem i tysiącami deklaracji bojkotu. Ale nie wycofują się, co ogromnie szanuję. Jeśli chcecie ich wesprzeć, obejrzyjcie reklamę, dajcie na YT lajka i udostępniajcie dalej. Niech takich kampanii powstaje jak najwięcej - na złość seksistom.
